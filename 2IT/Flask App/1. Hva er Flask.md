---
title: 1. Hva er Flask?
aliases:
  - Hva er Flask?
  - Flask
lang: nb-NO
authors:
  - Sondre Grønås
tags:
  - Definisjon
  - Flask
  - Python
  - App
created: 2023-09-28 14:05:29
updated: 2023-09-28 14:05:30
---
# 1. Hva er Flask
Flask er et web applikasjons rammeverk som lar deg utvikle webapplikasjoner på en enkel måte. Flask kan brukes til å lage dynamiske nettsider, eller til API'er hvor applikasjonen lagrer og henter informasjon.

Flask, som de fleste applikasjoner, trenger å kjøre på en server for å kunne være tilgjengelig, det vil si at en maskin må kjøre Flask for at den skal kunne 'brukes av andre'. Hvordan brukere besøker Flask applikasjonen kan variere, de fleste velger å kjøre den gjennom nettleser, men den kan òg forvandles [til en mobilapp](https://www.geeksforgeeks.org/how-to-build-a-simple-android-app-with-flask-backend/).

Den korteste forklaringen er at Flask er en webserver som utfører Python kode før og eventuelt etter en [[HTTP Metoder|HTTP]] forespørsel, som kan endre utfallet av HTML koden som sendes. (Se [[#Templating]]).

Du kan gjøre mye med Flask, vi bruker det blant annet på skolen til å generere etiketter som sendes til printere, til å håndtere kontroll på utstyrsrommet, og kunne like så godt brukt det til å styre lysene i klasserommet via mobilen.

> [!NOTE]+ Webapplikasjon vs Webserver
> Merk at ordet applikasjon ikke er det samme som nettside, selv om begge leses gjennom en nettleser. 
> 
> Dette er fordi en nettside er HTML, mens en webapplikasjon er en app som generer / sender ut HTML. Dersom man kun skal tjene en nettside, vil en statisk webserver være en bedre løsning enn en applikasjonsserver.

## Hvorfor Flask
Flask byr på en rekke funksjoner når en skal utvikle en webapplikasjon, noen av dem vil du lære i denne modulen. Flask er mye brukt i verden og det finnes ressurser på nettet til det meste!

> [!INFO]+ Ressurser på nettet
> Flask har både nybegynnere og proffbrukere, ressurser du finner om Flask på nettet kan derfor ofte stå skrevet i SuperNerd, men fortvil ikke, det finnes mange veier til Rom!

Noen eksempler på nyttige funksjoner samt bruksområde med en kort forklaring. Forklaringene vil du bli bedre kjent med etter hvert (merk at du dog kan google dem! Flask + navn 😄):

### Routing
Mulighet til å opprette ~~dynamiske~~ URLer, med unikt innhold. For eksempel `/minside`, eller `/konto/<id>`.<sup> (I stedet for `side2.html` -> `side2` (selv om webservere kan automatisere denne prosessen))</sup>

### Redirects og feilmeldinger
Som de fleste nettsider kan man bruke statuskoder til å representere feilmeldinger, hvor enkelte er innebygde. For eksempel `404 Not Found` er en innebygd route som dukker opp når ressursen ikke finnes, eller man kan gjøre en `flask.abort(403)` for å vise en "403 Access Denied" side og avbryte koden som ville blitt kjørt umiddelbart, dersom ressursen krever at bruker er logget inn. 

### Logging & Debugging
Alle Flask forespørsler loggfører automatisk aktivitet slik at det er enkelt å se hvilken aktivitet som foregår, og hvilke feilmeldinger som eventuelt gjelder. Flask har også en innebygget Debug mode som viser feilmeldinger i stedet for å krasje programmet.

### Static File hosting
Kunne tjene filer ved behov (CSS, JavaScript, bilder, ikoner)

### Templating
Jinja2 Templating som lar deg "programmere i HTML" (Rettere sagt: programmere et tekstdokument).

`Hei {{ user.name }}!` -> `Hei Sondre!`

### Server Side Rendering
Serveren behandler alt innhold, mindre sikkerhetsutfordringer da serveren står ansvarlig for å hente ressurser; ikke brukeren. (Brukeren får mindre kontroll over systemet, som reduserer risiko for angrep)

### Sessions
Sessions er en metode å trygt lagre data om en klient (en bruker som besøker nettsiden) på serveren, uten at bruker har tilgang til dette. `is_logged_in` som session verdi kan brukes til å identifisere brukere som er innlogget fra serveren. I motsetning til en Cookie som kan leses og redigeres av både Server og Klient

### Cookies
Det er enkelt å opprette Cookies (som lagres hos Klient).

> [!WARNING]+ OBS om Cookies
> Cookies kan styres av alle brukere, det vil si de kan enkelt redigeres. Man bør kun bruke Cookies til ikke-sensitiv data, for eksempel `prefers_dark_mode` eller `profile_picture`. `is_logged_in` bør håndteres på serveren sin side (via en Session)